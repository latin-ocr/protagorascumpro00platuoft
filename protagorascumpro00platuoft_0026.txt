14 PROLEGOMENA

satis captiose rebus ita comparatis iustitiam, quippe
quae a pietate diversa sit, plane nihil pietatis esse ha-
bituram, ac vicissim pietati nihil fore commune cum iustitia.
Contra ea sibi iustitiam piam et pietatem iustam videri,
ut aut nullum aut quam minimum discrimen inter pieta-
tem et iustitiam intercedat. Respondet ad haec Prota-
goras, iustitiam et pietatem non per omnia sibi similes
videri, nec tamen etiam prorsus dissimiles. Sed iam hoc
1000 sophista haud obscure significat, tales quaestiones, in
quibus is, qui captiosis rationibus velit agere, quaecunque
voluerit, cogere possit, minutas atque iniucundas esse et
Socrati porro respondere gravatur.

Itaque Socrates, missa huius rei disputatione, repente
ad alia progreditur. Estne, inquit, uni rei semper unum
tantum contrarium, veluti parvo magnum, bono malum,
turpi honestum opponimus? Ait ille. Quid igitur? sin-
gulae virtutes, quas commemorabas, nonne et ipsae tan-
tummodo unum quiddam habebunt contrarium, veluti sa-
pientiae opposita erit dementia (ἄφροσύνη)ῗ largitur
ei hoc Protagoras. Tum vero ille ut sapientiam et tem-
perantiam unum idemque esse probet, quemadmodum
antea iustitiam et pietatem non inter se differre con-
cluserat, longis ambagibus dementiae oppositam esse tem-
perantiam (σωφροσύνην) ostendit. Quo facto quid, inquit,
haeccine adversantur iis, quae antea de partibus virtutis
inter se diversis et contrariis dixisti? nam secundum ista
dementiae praeter sapientiam etiam temperantia est op-
posita. Quum autem uni rei unum semper sit contrarium,
rectius utique sapientiam et temperantiam a se
invicem nihil differre statuemus. Postquam hac ratione
effectum est e quatuor illis virtutibus binas inter se nihil
differre, Socrates ex altero pari iustitiam, ex altero
temperantiam componit has etiam unum idemque esse
probaturus, ut nullum discrimen singularum virtutum ex-
cepta fortitudine relinquatur. Itaque videamus, inquit,
quae tandem inter temperantiam et iustitiam ratio inter-
cedat. Potestne fieri ut homo qui iniuste agit temperans
sit eo quod iniuste agit Respondet ad haec sophista ex
sua quidem sententia hoc fieri non posse, sed vulgo certe
ita videri. Ex iis quae Protagoras sibi placere dixit fa-
cile, ut postea fit, colligi potest iustitiam et temperantiam
pro una eademque virtute habendas esse, quare Socrates
vulgi opinionem refutare instituit, sed pauca signa viae
qua argumentatio processura erat, indicata sunt. P. 332
A concessum erat homines quum recte et utiliter agunt,
temperanter agere. Itaque si quis, ita Socrates potuit
pergere, iniuste agens temperanter agit i. e. bene sapit

