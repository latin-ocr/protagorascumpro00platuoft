AD PROTAGORAM. 23

p. 319 A vocat, relicturus de eius solius disciplina quae-
stionem infert neque aliam intelligit, quum Protagorae
oratione sibi persuasum esse confitetur, (a sophistis) vir-
tutem posse doceri. Alterum eius genUS, cum boni ho-
nestique cognitione et recti conscientia coniunctum, quod
unice virtutis nomine dignum est, id a disciplina sophistica
alienum esse arbitratur. Conatur igitur probare Protago-
ram, cuius praecepta de iis quae vitae civilis ratio requirat,
haud inepta sint, nescire, quae sit verae virtutis natura
imperiteque de ea nugari, ut immerito virtutis magistrum
se profiteatur, eamque ipse docet et unam esse et in
scientia constare.

Sed in hac parte disputationis Socrati persona im-
posita est, quae ab ea 7 quam plerumque apud Platonem
fert, longe abhorret. Etenim ut suae causae serviat, et
argumentis aliquot utitur, quae ceteris Platonici Socratis
sententiis non congruunt, nec semper vere hic cum adver-
sario agit. Quam diversitatem iam olim iudicavi in eo
positam esse, quod Plato, quemadmodum ad Protagorae
aliorumque sophistarum disciplinam exponendam et res
ipsas, quas docebant, significavit, et docendi viam ac ra-
tionem effinxit, sic de industria ea, quae Socrati tribuit,
placita ac decreta ex ipsius Socratis doctrina repetiverit
et eius disputandi rationem expresserit.

De utraque re Stallbaumii alia fuit sententia, qui omnia,
quaecunque Socrati minus honesta esse videantur, e sophi-
starum vulgique opinione et mente disputata esse statuit.
Itaque quae de fortitudine disseruntur, ea, inquit vir doctissi-
mus in praefat. suae edit secund. p 30sq. ., Socrates plera-
que omma ad mentem ipsius Protagorae disputat, ita quidem
ut eum per suam ipsius rationem m fraudem et errorem
inducat. Nam Socrates ipse, etsi fortitudinem quoque in
scientia positam esse iudicabat, tamen neutiquam eam
volebat inesse in callida quadam rerum iucundarum aut
iniucundarum‚ metuendarum aut non metuendarum deli-
beratione, ad quam unam sane illam referebant qui vir-
tutis dignitatem uno utilitatis studio terminabant: imo eum
pro certo et ⁴explorato habemus eam scientiam, quae re-
quireretur ad fortitudinem, item in boni rectique cognitione
atque certa officii persuasione positam iudicavisse. Idem-
que, quod Socrates honestum et iucundum idem esse ait
adeoque voluptate ita fruendum arbitratur, ut ad eius
usum sapientia adhibeatur, huius sententiae auctores facit

καὶ ἀρετῆς, ῃ οἵ ἅνθρωποι τας τε οἰκίας καὶ τὰς πόλεις καλῶς διοι-
κοῦσι, καὶ τοὺς γονέας τοὺς αὐτῶν θεραπεύουσι, καὶ πολίτας καὶ
ξένιῖθυς ὑποδέξασθαί τε καὶ ἀποπέμψαι ἐπίστανται αξίως ανὸρὸς
αγα ου.

