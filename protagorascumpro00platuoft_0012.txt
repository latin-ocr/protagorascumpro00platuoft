VIII

editoribus recentioribus ἥ addideram, hac particula reiecta
locum aptiore verborum interpunctione sanare conatus sum.
Coniecturae ad emendandum Protagoram his sedecim
annis editae sunt plurimae, sed plerisque locis factum est,
ut certissima Platonis verba haberentur suspecta, eae
autem quae aliqua probabilitate commendantur, suo loco
allatae aut ubi ratio cogebat in textum receptae sunt.
Etiam ad explicandum hunc dialogum his annis plura
quam universo superioris temporis spatio et in Germania
et in aliis gentibus eruditis scripta sunt. Ex quibus ea
quae res illustrandas attingunt data opportunitate memo-
rata sunt, sed hoc loco nominatim proferendae videntur
esse disputationes Ch. Cronii curas meas in hoc Platonis
opere positas ingenue iudicantis (Jahrb. f. cl. Philol.
1871 p. 729—753) et Schirlitzii (Zeitschr. f. d. Gym-
nasialw. 1876 p. 401 -— 446) itemque subtiles explanationes
Bonitzii (Plat. Stud. 1875 p. 237-251.) et Kleistii, quae
continentur Philologi vol. 39 p. 1-32, .
Superest, ut hanc quoque editionem benevolentiae
virorum harum litterarum studiosorum commendem.

Scribebam ARNSTADIAE Thuringorum mense Augusto
MDCCCLXXKL

