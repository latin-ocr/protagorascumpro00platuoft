12 PROLEGOMENA

arum impetui impares misere ab iis dilaniati perierunt.
Itaque mutui auxilii gratia condiderunt societates atque
urbes, quo ferarum arcerent crudelitatem. At enim haec
res nullam iis attulit salutem. Nam vix coierunt, quum
intestinis bellis subito coortis rursus dissipantur ac denuo
pristinae fortunae crudelitati obiiciuntur. Tum vero Iovem
tangit generis humani misericordia. Ne igitur funditus
illud deleretur, Mercurium in terras demisit, qui feris ho-
minum pectoribus iustitiam et pudorem iniicerct. Hinc
vero, ita pergit Protagoram, hinc factum est, ut homines
antea dispersi conderent urbes et civitates, civilisque so·
cietatis vinculis coniuncti vivere inciperent. Intelligen-
dum est igitur, quum hac ratione omnes pariter iustitiae
et pudoris participes facti sint, recte facere Athenienses,
quod in publicis contionibus de civitatis gubernatione de—
liberantes cuivis dant potestatem sententiae suae publice
dicendae. P. 320 C —— 323 O.

Hoc autem iusti sensu aequabiliter distributo omnes
tantum idonei sunt ad virtutem politicam adipiscendam
nec Athenienses arbitrantur hanc virtutem ipsam cuiquam
casu vel natura contingere, sed illum sensum magis ma-
gisque excitandum et excolendum esse et virtutem compa-
randam institutione, disciplina, exercitatione, ut plane
mecum consentiant. Cognoscitur hoc ex eorum consue-
tudine castigandi et puniendi.24) Etenim qui naturae culpa
‘in se habet turpitudinem, eum tantum abest ut puniant,
ut omnes talis fortunae misereat3 si ,quis autem vitiis la-
borat, quae a socordia aut inertia proficiscuntur, iisque
alios laedit, eum vero castigant ac gravissimis poenis
afficiunt, idque non alio consilio, nisi ut malefici ad bo-
nam frugem revocentur, ceteri autem de vitiis fugiendis
admoneantur. P. 323 C - 324 D.

Iam ad dubitationem de filiis summorum virorum ut
Periclis diluendam transit. Omnes Athenienses credere
virtutem doceri posse demonstratum est atque communi
hominum consensione illa omnibus civibus tam necessaria
iudicatur, ut sine ea respublica stare posse nullo pacto
videatur, quare quicunque eam non vult exercere, ex ci-
vitate eiicitur aut interficitur. Quae quum ita sint, nullo
modo verum esse potest summos viros, qui in aliis rebus
filios suos erudiendos curent, ad virtutem, cuius omnes
cives participes esse oportet, eos non instituere. Non· ita
res se habet, sed universa educatio quum privata tum

24) Vid. Arnold Ekker: Specimcn in Protagorae apud Plato—
nem fabulam de Prometheo. Traiecti ad Rhen. 1822, et Ad. Wester-
maycr: Der Mythus in Platos Protagoras p. 29. Nfirnberg 1877.

