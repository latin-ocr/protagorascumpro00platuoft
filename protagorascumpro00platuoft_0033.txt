AD PROTAGORAM. 21

posse videbitur. Tu contra, qui virtutem disciplina com-
parari posse antea aiebas, nunc contrarium statuere videris,
quippe quum id efficere studeas, ut quavis alia re potius
quam scientia contenta esse videatur. - Quocirca, quum
omnia mire perturbata temereque mixta videamus, equi-
dem pervelim, ut ad virtutis naturam contemplandam ac-
cedamus, ac tum demum iterum quaeramus, utrum ea
doceri possit, necne.

Sed Protagoras hanc disputationem, quum sibi iam
ad aliud quid accedendum sit, in aliud tempus differendam
esse dicit, Socratem autem magnificis ornat laudibus eum-
que vaticinatur aliquando talem futurum, qui merito inter
viros sapientiae laude conspicuos numerari possit. ——
His diclt3is auditisque Socrates et Hippocrates discedunt.

Haec igitur summa est libri, qui omnium iudicio
insignem habet artis perfectionem, ut nemo eum sine
limpidissimae voluptatis sensu legere queat, et ab hoc
potissimum dialogo Platonicorum librorum lectionem in-
cipiendam esse Heindorfius, acutissimus Platonis inter-
pres, in editione Protagorae p. 463 rectissime iudica-
vit. Nam quum magna in eo regnat orationis elegantia
et venustas, argumenti varietas atque iocandi riden-
dique in summa rerum gravitate hilaritas, tum omnia
accuratissima diligentia descripta sunt. Velut oculis cer-
nimus domos Socratis et Calliae inter se dissimillimas,
ubi tanquam in scena haec acta esse finguntur, ipsique
nobis alternis illis sermonibus interesse videmur, quos
qui habent, sua quisque dicendi ratione utuntur eaque
proferunt, quibus certam sui ingenii formam distincte
exprimant3 nihil in iis languidi aut inertis dignique sunt
assensu et elamore, quibus audientes studia sua indicant.
Plutarchus narrat31), Romae usu venisse in conviviis ut
pueri ex Platonis dialogis facillimos, quos propter drama-
ticam naturam edidicissent memoriter ita recitarent, ut
histrionum more vocem effingerent, affectionem dictis con-
cinentem induerent et gestus moribus congruos adderent.
Sed dramaticam argumenti expositionem Plato in nullo
dialogo manifestius secutus est quam in Protagora, cuius
singulae deinceps partes maiores eisdem nominibus quibus

 

31) Symposiac. l. VII: Ἔφη .. εἰσάγειν τὸ νεωστὶ ἐν Ῥώμῃ
παρεισηγμένον εἰς τὰ συμπόσια, ἴστε γὰρ ὅτι τῶν Πλάτωνος διᾳ-
λόγων διηγηματικοί τινές εἰσιν, οἱ δὲ δραματικοί. τούτων οὐν
τῶν δραματικῶν τούς ἐλαφροτάτους ἐκδιδάσκονται παῖδες ὥστε
ἀπὸ στόματος λέγειν· πρόσεστι δὲ ὑπόκρισις πρέπουσα τῷ ἤθει
τῶν ὑποκειμένων προσώπων, καὶ φωνῆς πλάσμα καὶ σχῆμα, καὶ
διαθέσεις ἑπόμεναι τοῖς λεγομένοις.

