16 PROLEGOMENA

gando sibi satisfecerit, vicissim illum sit interrogaturus.

Postquam igitur de his inter eos convenit, Protago-
ras, qui magnam liberalioris eruditionis partem positam
esse censet in carminibus interpretandis, sermonem· in
Simonidis carmen, quod in Scopae honorem erat scriptum,
transfert et ex Socrate, qui in eo carmine multum se
studii collocasse profitetur, quaerit, num bene et recte
compositum ei videatur. Respondet Socrates, nihil se in
carmine, quod reprehendat, invenire rogatque cur illi dis-
pliceat? Tum Protagoras docere conatur poetam secum
pugnantia dicere, quippe qui primo ipse ponat difficile
esse virum bonum existere, deinde Pittacum, qui difficile·
dixerit probum esse, vituperet ac corripiat. Qua culpa
ut Simonides liberetur, Socrates Prodico auctore duas
proponit verborum explicationes, quarum neutram Prota-
goras admittit. 338 Ε - 342 Α.

Iamque Socrates suam ipsius sententiam longa ora-
tione expromit et postquam admirabili cum irrisione Lace-
daemonios et Cretenses laudavit tanquam sapientiae atque
sophistarum disciplinae studiosissimos et breviter acuteque
dictis clarissimos, illud carmen Simonideum ita interpre-
tatur, ut poetam, Pittaci dictum aliquod reprehendentem,
haec fere dicere demonstret: Difficile esse virum bonum
fieri, ac falli Pittacum, qui virum bonum esse vel ma·
nere difficile esse dixerit: hoc enim in solum deum ca·
dere, humanae imbecillitati esse negatum27). Sed praeter
hunc sensum probabilem faceta illa ironia ex Simonideis
verbis contra poetae sententiam ea etiam eruit, quae suae
ipsius doctrinae respondent. P. 334 O — 347 Α.

Atque hanc Socraticam carminis interpretationem
mirifice probat Hippias sophista. Qui tamen, ut scilicet
suae quoque sapientiae specimen aliquod exhibeat, de
eodem carmine orationem habere instituit. Sed enim homo
admodum ambitiosus ab Alcibiade, sermonum Socraticorum
cupidissimo, opportune admonetur, ne id faciat: colloquium
enim, a Socrate et Protagora institutum, esse profligan-

 

27) Vere, opinor, Schleiermacherus Praef. ad Protagor.
p. 234: „Was des Socrates Deutung von dem Gedichte des
Simonides befirifft, von dem uns nichts erhalten ist als
eben diese Bruchstiicke, dass es n'amlich eine Riige sein
soll gegen den Spruch des Pittakus, so ist sie gar nicht
lediglich als Scherz zu nehmen. Wenigstens besitzen
wir noch ein allgemein dem Simonides zugeschriebenes
und diesem hier in Sprache und Manier unverkennbar
{thuliches Gedicht, welches sich eben so polemisch auf
das im Phaedrus angefiihrte Epigramm des Kleobulus
bezieht, der J'a auch zu den Sieben gehcrte.“

