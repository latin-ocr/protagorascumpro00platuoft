28 PROLEGOMEN A

fidem laesisse. Sed praeter ea, quae Athenaeus memoravit,
alia etiam in hoc dialogo habentur, quae nisi temporuni
'ratione neglecta ad secundum annum Ol 89 (423 a. Chr.
n.) referri nequeant. Non enim Agatho poeta, qui iam
proxima Olympiade (90, 4), ut Athenaeus p 217 A me-
moriae prodidit, in certamine tragico victoriam reporta-
vit, eo anno νεόν ἔτι μειράκιον fuit, quo nomine p. 315 D
a S'ocrate appellatur. Neque magis cum 1110 anno con-
cinunt, quae p. 311 G de Phidia Atheniensi et p. 335 E
de Crisone Himeraeo memorantur. Ille enim, quem iam
anno primo Ol. 87 interiisse constat4¹)‚ exempli causa
inter eos nominatur, quos adiens Hippocrates certam quan-
dam artem doceatur, cum Cr isone insigni cursore Socrates
Protagoram comparat orationum cursum non inhibentem
et suam condicionem, si cum sophista longis orationibus
certare iubeatur, eandem esse dicit, ac si t'Crisonem cur-
rendo iubeatur aemulari. Tribus deinceps certaminibus
Olympicis -— Ol. 83. 84. 85 —- Criso 42) cursu vicit, ut
illo ternpore eius pedum pernicitas tota Graecia esset ce-
lebris3 sed Ol. 89, 2 post ultimam victoriam duodeviginti
annoriim spatio interiecto sine dubio tantum de ea laude
fuit detractum, ut nec ipse δρομεὺς ἀκμάζων appellari
posset et Socrates nihil haberet, cur cursu cum eo certare
nollet. Etenim ne Socratis quidem persona, qui ut iam vidi-
mus, iuvenili aetate florens describitur, anno 423 respondet.
Sed haec omnia ita comparata sunt⁷ ut nos
ad prius quoddam tempus hunc dialogum accom-
modatum esse existimare oporteat. Et Athenaei rati-
ones speciosiores quam veriores sunt. Protagoras, ut
supra ostendimus, artem sophisticam inchoaverat anno
455 a. Chr. n. Ab eo igitur anno per singulas urbes'
migraverat et in optimis artibus omnes quicunque discendi
cupidi erant erudiverat. Quae eius consuetudo (τοῦ ἐπι-
ὃημεῖν) Athenaei sententiae magnopere adversatur. Neque
enim Protagoras anno 423 secundum Athenas advenire
potuit, nisi triginta duorum annorum spatio aut semel
ibi versatus erat aut semel abfuerat. Utrumque et per
se incredibile est nec ullius sophistae exemplo probatur.
Et fuerat Protagoras Athenis iam versatus Ol. 84 (444)
atque ibi ad tantam famam pervenerat, ut quum eo
anno colonia Thurios deduceretur, illis colonis leges qui
scriberet ab Atheniensibus dignus haberetur. 43) Veri

 

41) Hanc Ο. Muellerpi sententiam secutus etiam est Brunn
Graecor artific. histor. I. p. 167

42) V. Diodor. XII, 5. 03. 29. Dionys. Hal. Antiq Rom. XI
init. Pausan. V

43) Diog. Lagert. IX. 8, 50: Πρωταγόρας . Μαιανδρίου ’-·Αβ

