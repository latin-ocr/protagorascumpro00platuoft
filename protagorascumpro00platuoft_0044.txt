32 PROLEGOMENA

telligitur, iam ante bellum peloponnesiacum et Hipponico
vivo, qui in pugna Deliaca (a. 424) cecidisse fertur⁵¹),
Calliam sophistis se dedisse. Et dubitatio, quo iure Plato
finxerit eum iam tum domi suae sophistas vidisse et tot
homines hospitio excepisse, rationi convenienter, ut vidi-
mus, tolli potest neque recte creditum est Platonem in
hac re anachronismum quem dicunt commisisse. Nam ut
alia, quae supra memoravi, omittam, Hipponicus praeter
domum, quae in pago Melitensi sita erat in eaque habi-
tum hoc colloquium fingitur, alteram eamque magnificen-
tiorem in Piraeo habuit, in qua post Hipponici mortem
Callias illud convivium, quod Xenophon descripsit, ob
Autolyci quem amabat victoriam a. 422 paravit. Quid
ergo obstat, quominus Hipponicum, cuius mors in Prota-
gora nusquam significatur, altera domo Calliae concessa
in Piraeo tum habitavisse statuamus. Andocide teste Cal-
lias in matrimonio habuit filiam Glauconis3 quam quum
iam ante hoc colloquium duxisse videatur 52), ex iis nuptiis
causa potest repeti, cur Hipponicus aedes urbanas Calliae
condonaverit.

Una res est, quae illi anno, ad quem dialogum retu-
limus, non respondeat, commemorationem dico fabulae
Agr-estium, quam Athenaeus p. 218 O. Ol. 89, 4 (421) actam
esse testatur. Quae memoria si vera est, concedendum
est Platonem hac in re a veritate deflexisse, sed quum in
tanta copia comoediarum quotannis in scenam delata-
rum nemo nisi didascaliis inspectis, quo anno singulae
doctae essent, scire posset, Plato veniam rei ad orationem
ornandam et Protagorae dicendi consuetudinem vere de-
pingendam adiectae impetraturum se sperare potuit. Non
vero eadem erat ratio in iis quae ad illos homines, qui
in hoc libro inducti sunt, pertinerent. Quorum vita in
luce Graeciae acta quum non modo Atheniensibus, sed
ne reliquis quidem Graecis esset ignota, eo magis hoc
philosopho cavendum erat, ne quae a veritate abhorrerent,
de iis traderet, quod in talibus rebus iudicandis Graeci
nobis erant acerbiores.53) Maxima autem circumspectione
haec omnia constituta esse et inique magis quam recte

 

καὶ Ἀναξαγόρου τῶν σοφιστῶν διαμώκησιν mg. schol. acl MeneX.
Ἀσπασία καὶ Περικλέα δημηγορεῖν παρεσκεύασεν, ὡς Αἰσχίνηέ ὁ
Σωκρατικὸς ἐν διαλόγῳ Καλλίᾳ.

51) Andocid. adV. Alcib. 13, Athen. p. 218133 quam memo-
riam falsam esse dicit Kru'ger Histor.-philolog. Stud. II 288 sqq.,
sed vid. quam in annot. 44 memoravi commentationem p. 7.

52) Vid. annot. ad p. 314 E.

53) Conf. Isocrat. XI. 8. Aristid. ΙΙΙ. p. 551 (vol. ΙΙ. p. 435
edit. Dindorf.)‚ Athen. p. 216 F.

