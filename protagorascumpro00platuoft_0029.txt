AD PROTAGORAM. 17

dum et ad exitum perducendum. Nimirum constitutum
erat antea, ut, postquam Protagoras sibi interrogando
satisfecisset, Socrates vicissim interrogantis partes susci-
peret, sophista huic responderet. Et Socrates quidem se
paratum ostendit ad sermonem peragendum, modo ne
rursus de carminibus disseratur: horum enim interpreta-
tionem admodum dedecere homines liberaliter institutos,
quippe ingenii atque eruditionis magnam arguentem penu·
riam. Protagoras autem aegerrime ferens, quod erat
confutatus, cum eo porro colloqui gravatur ac multis de-
mum Calliae ceterorumque qui aderant precibus eo per-
movetur, ut illi quaerenti respondeat.

Rursus igitur Socrates in virtutum naturam ac ratio-
nem inquirit et interrogat, virtutesne nihil nisi varia no-
mina unius eiusdemque rei esse videantur? Respondet
Protagoras iustitiam quidem, pietatem, temperentiam et
sapientiam esse inter se simillimas — has enim virtutes
Socrates antea ostendere conatus erat unum idemque esse
— sed plurimum ab his differre fortitudinem: saepenumero
enim accidere, ut qui ceteris careant virtutibus, ii longe
fortissimi sint. Quam sententiam ut redarguat omnesque
virtutes et unum esse et in scientia constare demonstret,
Socrates iam aggreditur docere fortitudinem sine sapien-
tia, quam nunc modo σοφίαν, modo ἐπιστήμην appellat ²8),
nunquam posse existere. Itaque qui fortes sunt, inquit,
eos audaces esse facile largieris, Qui autem audacter
aggrediuntur id, cuius scientes sunt, laudantur iidemque
quo scientiores, eo sunt audaciores, contra qui audaces
in eo sunt, cuius nullam habent cognitionem, ii merito
insani iudicantur. Omnis autem virtus propter naturam
suam necesse est careat vitio ac reprehensione, quia alio-
quin virtutis nomine indigna foret. Ex quo consequitur,
ut ea modo audacia, quae scientiam sibi adiunctam habeat,
pro virtute haberi possit. Unde Socrates colligit scien-
tiam esse fortitudinem. Quam conclusionem improbat
Protagoras dicitque ex sua sententia fortes quidem esse
audaces etex ¹audacibus eos qui rei aggrediendae periti
sint imperitis audaciores, sed inde non effici, ut audaces
omnes sint fortes et sapientia sit fortitudo ac scientissimus
quisque sit fortissimus. Nam ex iis quae concessa sunt
audacia c'um scientia coniuncta, non autem ipsa scientia,
intelligenda est fortitudo; scientia adiumentum, non fun-
damentum est fortitudinis, confirmat huius vim ut in luctae
certamine corporis vires si adsunt artis peritia adiuvantur,

 

Ἢ v ⁶28) Xenoph. Memor-ab. IV, 6, 7: ’Άλλο τι σοφίαν οἴει εἶναι
η ῳ σοφοί εἰσινς Οὐκ ἔγωγε. Ἐπιστήμη ἄρα σοφία ἐστίν.
Ρῐ,ΑΤ, paor. 2

