8 PROLEGOMENA

scribit (vid. annotat. 15) a discipulis suis in manibus ha-
bitum ac paene in sinu gestatum esse, is hic disputatio-
nis cursum impedit, ut de propria singulorum vocabulo-
rum vi et notione disserat (p. 337 A), in eaque re, in
quam primus studiose inquisivit, tam otiosus et hebes est,
ut tali distinctione sententiam vel maxime perspicuam peni-
tus corrumpat (p. 341 D). Festivo igitur ingenio suo indul-

sisse putandus est philosophus, ut opportunitatem sophistae
risui obiiciendi adipisceretur. Neque Protagorae, ut iam in
praefatione p. VII paucis indicavi, in hoc libro temperatum
est. Summo ille quidem honore afficitur eique de gra-
vissimis rebus tam eximiae sententiae tribuuntur et elo-
quentia vere oratoria exponuntur, ut fuerint qui sophistae
partibus, non Socratis, Platonem ea quae ipse probavisset
adscripsisse iudicarent, sed ab ipsa media dialogi parte
illius status sensim in deteriorem condicionem immutatur
omnisque dilabitur dignitas et Protagoras homini imperito
consiliique inopi in aequo ponitur. Namque Plato eum
hic in dialecticis tam inexercitatum videri voluit, qui se
vafris interrogationibus irretiri et conclusiunculis turpiter
eludi non sentiret, ut et ipse et una cum eo ars⁷ quam
condiderat, sophistica a Socrate concideretur unumque
verum virtutis magistrum Socratem esse intelligeretur.
Nunquam vero sophista adversarium laturus fuisset tali
ratione verbis secum certantem, quali hie cum personato
Protagora Socrates disceptat, qui p. 331 A, ut iustitiam et
pietatem unum idemque esse efficiat, ita argumentatur: qui
virtutes inter se differre censet neque iustitiam et pieta-
tem pro una eademque re habet, is pietatem rem non
iustam, ergo iniustam, et iustitiam rem impiam dicit.
Similis disputandi ratio invenitur p. 332 A. Ibi multis
argumentis quod per se liquet probavit, ἀφροσύνην et
σωφροσύνην contrarias esse, at quod probandum fuit,
ἀφροσύνῃ prorsus esse oppositam σοφίαν, quae quidem
contraria est ἀμαθίᾳ (Sympos. 202 A), hoc pro certo su-
mitur. ι

In Theaeteto p. 167 E Protagoras fingitur vereri, ne
Socrates contra suam doctrinam disputans vel perpetua
oratione vel interrogando —- posterius enim viro prudenti

 

ces distingere dicitur, ab iniquis obtrectationibus vindicatus est
Welckeri commentationibus, quae collectae habentur in Welcker:
Kleine Schriften (Bonn 1845) ΙΙ, 393—-541, Praeter eum de ho'c so-
phista scripserunt C. Fr. Hermann (disputat. de Socratis magistris.
Marburg 1837), Chr. Hummel (quaest. de Prodico sophista. Lugd.
Bat. 1847), Cougny (de Prodico Ceo Socratis magistro et anteces-
sore. Paris. 1857) al. - De illis Socratis argumentationibus vi-
tiosis vid. Bonitz Plat. stud. p. 297.

