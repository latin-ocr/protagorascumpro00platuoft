AD PROTAGORAM. 15

in eo quod iniuste agit25), ita agens recte et bene agit,
vel quod idem est bene se habet. Bene autem agere vel
se habere nemo potest nisi qui quae bona sunt facitstss)
Et quum bona sint utilia hominibus, temperanter qui agit,
eorum utilitati servit, non infert iniuriam. Ergo tempe-
rantia contraria est iniustitiae, et Socrates eodem modo
quo antea colligere potuit, temperantiam idem esse atque
iustitiam.

Sed, ut dixi, haec demonstratio ad iustae argument-a-
tionis perspicuitatem non perducta est. Etenim Protagoras,
quum ex eo Socrates quaerat, bonane sint ea, quae utilia
sint hominibus, hanc sententiam non una ex parte falsam
esse dicit et tandem occasionem sermonis alio flectendi
nactum se esse ratus longam orditur orationem, qua bo-
num 11011 hominum utilitate definiendum esse docet, sed
quidquid alicui rei utile sit, id eatenus, quoad utile sit,
bonum dicendum, ut multa sint bona, quae hominibus
partim nullam afferant utilitatem, partim etiam damnum.
Quam sententiam plurimis exemplis speciosam doctrinam
prodentibus confirmat, scilicet hac ratione audientium
animos ad sui admirationem abrepturus atque artem So-
cratis dialecticam callide elusurus. P. 328 D —- 334 C.

Etsi autem Protagorae familiares illius orationis co-
piam ac splendorem admirantur, tamen Socratem non
fugit fraudulentum illius consilium. Rogat igitur sophis-
tam, ut missis splendidarum orationum ambagibus brevi-
loquentia utatur, in qua et ipsa sese excellere dixerit.
Ille vero iniquum putat sibi praescribi, quemadmodum
disputandum sit. Quibus auditis Socrates, quum institutam
disputationem persequi, non orationes de variis rebus au-
dire cupiat, abrupto sermone discessum parat. Hic vero
Callias eum obnixe rogat, ut ne discedat, et quum ipse
Protagorae patrocinetur, Alcibiades Socratem defendit
eaque opportunitate Prodicus et Hippias ita utuntur, ut
ille ad audientium et disputantium officia explicanda spe-
cimen artis suae verba idem significantia distinguendi ex-
hibeat, hic colloquii persequendi condiciones florida elo-
quentia proponat. Quas quidem Socrates ut Protagora
indignas aversatur, sed quo Calliae voluntati obsequatur,
non modo remanet, verum etiam rursus cum Protagora
sermonem conferre vult. Quoniam autem declamationes
longiores omnino censet a colloquio arcendas esse, sophistae
respondendi interrogandive optione data, ipse iam respon-
dentis suscipit partes, ita quidem, ut, postquam ille interro·

 

25) ἦ. Cicer. de offic. Ι c. 10.
26) Aristot. polit. Vll, 1: ἀδύνατον καλῶς πράττειν τοῖς μὴ
τὰ καλὰ πράττουσιν.

