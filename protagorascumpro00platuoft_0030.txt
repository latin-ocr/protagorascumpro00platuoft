13 PROLEGOMENA

at non compensantur amissae.29) Neque qui audaces sunt,
inquit, ii continuo fortes iudicari debent. Nam inter
audaciam et fortitudinem hoc interest, quod illa aut ab
ira aut ab artis alicuius proficiscitur scientia, fortitudo
autem ab universa hominis natura animique conformatione
(ἀπὸ φώσεως καὶ εὐτροφίας τῶν ψυχῶν) fluere putanda

est.30) P. 347 Β - 351 Β.

29) Cicer.. de sen. c. IX: Milo cum iam senex esset athletasque
se exercentes 111 curriculo videret, aspexisse lacertos suos dicitur
inlacrimansque dixisse: ‘At hi quidem mortui iam sunt'. Non
vero tam isti quam tu ipse nugator. Neque enim ex te unquam
es nobilitatus, sed ex lateribus et lacertis tuis.

30) Aristoteles (Eth. Nic. III. 11) hunc Protagorae locum
respiciens inter ea quae speciem verae fortitudinis habeant, ex-
perientiam (ἐμπειρίαν) et iram (θυμόν) affert. Et quidem ira ei
a natura fortitudinis propius abesse et fortibus esse subsidio vi-
detur (οἵ ἀνδρεῖοι διὰ τὸ καλὸν πράττουσιν, ὃ δὲ θυμὸς
συνεργεῖ αὐτοῖς), artis autem peritia vel scientia qui confidant,
eos ubi quid contra spem acciderit abiectis animis pericula dicit
fugere mortem potius quam dedecus pertimescentes. Et Plato ipse
in Lachete (p. 194 E) dicentem facit Socratem artis alicuius scien-
tiam nihil attingere ipsam fortitudinem, Mira igitur sunt, quae
Felix Ramorinus. in Taurinensi Athenaeo professor, qui proximo
anno in Platonis Protagoram explanationes scripsit, de hac Socratis
argumentatione commentatus est. Recte enim Socratem conclus-
isse his rationibus sibi videtur probare p. 77: Protagoras, inquit,
ineptias effutiens Socratis argumentum falsitatis arguere conatur.
„Consensi equidem, ait, omnes fortes esse fidentes, sed nequaquam
fidentes esse fortes.“ Ecquid? Num in verbis Socraticis id ne-
gatur? Nonne patet imo apertissime, qui distinguat τοὺς scienter
fidentes ab inscientibus prioresque solum fortes appellari velit,
hunc subintelligere non omnes fidentes esse fortes? Pergit Prota-
goras, eadem ratione convinci etiam posse quod scientia sit
robur, quoniam robur sit potentia, potentia autem maior sit in
eo qui artem luctandi novit. Ecquid hoc vetat? Si robur intelligas
artem luctandi, nonne fundamentum huius artis est peritia, id est
aliqua scientia? robur enim sine peritia vix aliquid ac ne vix qui-
dem in contendendo valet. - Ad haec tantum addo et Protagoram
definivisse ἰσχὺν (robur) γίγνεσθαι ἀπὸ φύσεως καὶ εὖτροφιάς
τῶν σωμάτων, neque Socratem, antequam argumentationem con-
cluderet, apertis verbis indicavisse se urinatores, peltasticos‚ aliosque
id genus omnes, quibus artis peritia fiduciam addit„ in fortibus
numerare. Et verissime Ε. J oyau, in Collegio Engolismiensi philo-
sophiae professor, in dissertatione de Platonis Protagora sive So-
cratica de natura virtutis doctrina (Parisiis, Germer Balliere. 1879)
Ρ. 52: Socrates, inquit, virtutem non eam appellat scientiam, quae
vanam animi curiositatem expleat quaque, dum 1100 sciamus, illud.
tamen ignoremus, sed ipsam ingenii sollertiam firmitatemque, qua
verum invenire et a falso discernere valemus. Quum igitur non
nisi recta iudicia feramus, maiorem nunquam ex illis rebus volup-
tatem percipimus, quae reipsa peiores sunt, eaque ante omnia
diligimus, quae vere optima sunt. Nos ex omni voluptatum ser-
vitute ratio expedit. Libertatem rectus intellectus alit et tuetur,
ut ait Lleibnitzius (The'od. 3, 288: L'intelligence est comme l'ame
de la li erte).

