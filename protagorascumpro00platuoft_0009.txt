PRAEFATIO.

...η-ῳ.-

Godofredus StallbaumiuS‚ quo nostra memoria de
Platonis scriptis universis melius nemo meruit, secundam
editionem huius dialogi anno 1840 adornavit. Cuius
editionis retractandae cura quum mihi mandata esset,
id agendum putavi, ut quae Stallbaumius ad Platonis
verba mentemque recte intelligenda scripsisset, cum reli-
gione servarem, quae hodie legentibus 113111 non essent,
inducerem et delerem. Itaque virum doctissimum in
sermonis argumento explicando ducem secutus sum, sed
quae de sophistis, de totius disputationis proposito, de
tempore quum colloquii habiti tum libri conscripti dis-
putaverat, ea mihi non probata sunt Deinde in notis
criticis quae vocantur pleraque intacta reliqui iisque ea
quae his annis ad seiiptoris verba emendanda excogitata
sunt probabilia, adscripsi, alias autem annotationes,
quibus vir grammaticae subtilioris inter paucos peritus
iam ante quinque lustia recte verba interpretatus erat
vel res explicaverat, Stallbaumi nomine insignitas suo
quamque loco lector inveniet. Denique me profiteor in
Platonis oratione constituenda a Stallbaumianae editionis
scriptura non paucis locis recessisse, quibus illam quidem
vel de aliorum coniecturis vel de meis in pristinam in-
tegritatem restituerem. Cuius instituti rationem singulis
locis reddidi et quidquid ipse novavi, plena argumen-
tatione defendi m Studiis philologieis, insertis Fleckeisenii
Annalibus philol. classic. 1863 p. 825-856.

Sed haec quidem hactenus de ratione in hac editione
curanda a me inita. Quae ut ad interiorem libri intelli—
gentiam aliquid conferat et a viris harum litterarum
studiosis favore excipiatur, ex animo opto.

Scribebam ERFURTI, Kalendis Juliis MDCCCLXV.

