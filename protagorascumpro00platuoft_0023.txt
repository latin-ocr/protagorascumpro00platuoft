AD PROTAG ORAM. 1 1

astronomiae, geometriae, musicae studiis frustra detentum
iri, §ed statim accepturum quae ad res quum domesticas
tum publicas bene administrandas valeant, percepturum-
que artem πολιτικήν. P. 317 (3—319 A.

Miratur Socrates singularem viri sapientiam, libereque
confitetur de virtute politica sibi semper ita visum esse,
ut eam doctrina et institutione non posse comparari iudi-
caverit. Nam Athenienses quidem certe, inquit, de rebus quae
scientia et arte nituntur, semper artis peritos in consilium
adhibent3 de iis rebus autem, quae referuntur ad reipubli-
cae administrationem, tantum abest, ut certos quosdam
viros, qui soli artis civilis periti sint, consulendos existi-
ment, ut cuivis dicendi potestatem concedant, quippe
putantes reipublicae gubernandae sollertiam non posse
aliorum comparari doctrina et institutione. Atque hanc
sententiam illud quoque videtur confirmare, quod filii
summorum virorum et in republica clarissimorum, quam-
vis ad alia diligentissime fuerint instituti, tamen virtutem
civilem nec patrum nec magistrorum institutione perci-
piunt et saepenumero ab ea plurimum sunt alieni. His
expositis Socrates rogat Protagoram, ut, si quid habeat,
quo possit hanc dubitationem animo suo eximere, id velit
secum communicare. P. 319 A — 320 C.

Protagoras, precibus eius satisfacturus, more sophista-
rum longam orditur orationem. Quae quo magis capiat
deleniatque audientium animos, exordium ducit a fabulae
narratione ad ren1,praesentem satis lepide excogitatae.
Quum tempus, inquit, venisset, quo ordine fatorum varia
animalium genera ex telluris gremio in solis lucem prod-
irent, Prometheo et Epimetheo hoc muneris a diis man-
datum est, ut singulis vires facultatesque suas tribuerent.
Rem Prometheo absente suscipit Epimetheus, atque ita
administrat, ut aliis robur, aliis pernicitatem, aliis alia
largiatur, prudenter id curans, ne quod genus interire aut
ab aliis deleri possit. Sed ecce! peracta munerum distri-
butione nihil reliquum videt, quo genus hominum ornet.
Dum inops consilii haeret, quid faciendum sit, advenit
Prometheus virium facultatumque distributionem inspec-
turus. Hunc vero sortis humanae valde poenituit. ltaque
ne genus hominum nudum et inerme relinqueretur, artium
factitandarum sapientiam una cum igne Vulcano et Mi-
nervae surripuit eamque hominibus impertiit. Sic divinae
sortis participes facti diisque cognati et deos esse crede-
bant arasque ac deorum simulacra constituebant, et vocem
articulabant et alimenta sibi inveniebant et vestimenta pa-
rabant, sed, quum civitatis ordinandae gubernandaeque
arte etiamtum carerent ideoque dispersi habitarent, besti-

